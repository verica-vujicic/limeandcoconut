---
layout: post
title:  "Ta kak' ćemo to bez kooobla???"
date:   2023-07-30 7:17:51 +0100
author: "Verica Stanisic"
categories: ["Lifestyle"]
thumbnail: "/assets/images/tesla/IMG_8688.jpg"
hero: 
hero-credit: 
excerpt: "Šta bi Tesla rekao danas da nas vidi? Nagrađujemo najduhovitiji odgovor."
---
<drop-cap>O</drop-cap>ve godine održana je prva letnja škola u sklopu CardioSCOPE projekta pod sloganom <em>Empowering scientists for the "omics" era</em>. U organizaciji ustanove i profesora farmaceutskog fakulteta u Beogradu, doktorandi su ove godine imali prilike da prisustvuju seriji predavanja od strane sjajne ekipe profesora iz Italije, Grčke, i Španije, sa glavnim akcentom na aterosklerozu, kao jednog od momenata na koji se CardioSCOPE fokusira kao projekat koji ima za cilj da pomoću <em>multi-omics</em> i <em>AI</em> strategije napravi sveobuhvatnu i personalizovanu procenu kardiovaskularnih bolesti mogućom. 

Da, to je najjednostavnije rečeno.

<figure>
    <img src='/assets/images/tesla/IMG_8686.jpg' alt='missing' />
    <figcaption>Photo by Verica Stanišić / Lime & Coconut</figcaption>
</figure>

Elem, prvi dan letnje škole bio je vreo, a Beograd pun turista. Za socijalni događaj tog dana, organizovana je poseta muzeju Nikole Tesle. Poseta je počela kratkim filmom o Tesli, a zatim se pristupilo demonstraciji rada Teslinih mašina, što nije trajalo dugo, a i objašnjenja su bila štura za intelektualno prosečnog odraslog čoveka. Manje-više sve se svelo na pipanje štapnih lampi koje zasvetle, kuglica koje puštaju slabašan snop elektriciteta i cevkama u boji posvećenih pesnicima (to je zapravo predobar detalj). Iz tog razloga, u daljem tekstu ni neće biti nekih spoilera vezanih za Teslin život i njegove izume, kako rade i tako to, dakle možete posetiti muzej i nakon ove priče i saznati puno toga novog (a taman biste mi, kasnije, mogli i ispričati).

<figure>
    <img src='/assets/images/tesla/IMG_8668.jpg' alt='missing' />
    <figcaption>Da li je u pitanju slučajnost da je mladi Strahinja ovde izabran u vodiča muzeja Nikole Tesle?</figcaption>
</figure>

Tesla, rođen u selu Smiljanu kod Like, potiče iz bistre i vredne porodice. Nakon što su njegove ideje prošle neshvaćeno, kako kod nas, tako i u Evropi, Tesla se odvažio na put u Ameriku gde je posle kratkog vremena prilagođavanja na novi život, ubrzo bio prepoznat i finansiran od strane kapitaliste J.P. Morgana. Pod njegovim pokroviteljstvom, Tesla je materijalizovao svoje ideje, a mnoge od njih i patentirao. Među najpoznatija Teslina otkrića spadaju naizmenična struja, indukcioni motor, Teslin oscilator, i prenos električne energije bežično. 

E, tu smo! 

Kad se stiglo do tog poslednjeg, Morgan zabezeknut time kuda su Tesline misli krenule, obustavio je dalje finansiranje, a ubrzo i prekinuo poslovni odnos s Teslom i srušio Teslinu kulu koju je ovaj napravio kao eksperimentalni prototip stanice za transmisiju električne energije bez kabla. Bilo je tu još par interesantnih momenata, kao recimo ono kad se zapalila zgrada, baš ona u kojoj je bila Teslina laboratorija sa svom dokumentacijom i projektima na kojima je radio, ili ono kad je Teslu udario auto u njegovoj 81. godini, a sve u spontanom duhu neverovatnih koincidencija tokom Teslinih, ne tako skrivenih, aktuelnih naučnih afiniteta i tendencija.

<figure>
    <img src='/assets/images/tesla/IMG_8671.jpg' alt='missing' />
    <figcaption>Džoni bi bio ponosan.</figcaption>
</figure>

Posebno je interesantna priča o susretu naučnika i pesnika. U par navrata, uveliko pošto je postao svetski prepoznat kao genije, Tesla je posetio Beograd, obišao Knez-Mihajlovu i Kalemegdan, i prisustvovao događajima organizovinim u njegovu čast. Na jednoj od žurkica, susreo se sa Jovom Zmajem koji je tom prilikom napisao i posvetio mu pesmu, a priča se i da je Jova recitovao ovu pesmu pred Teslom i gomilom ljudi (nešto što Jova Zmaj inače ne radi). Tesla, ganut ovim gestom, zahvalio se Jovi i u znak zahvalnosti, po povratku u Ameriku, napravio mašinu posvećenu velikom pesniku.

<figure>
    <img src='/assets/images/tesla/pesma.png' alt='missing' />
</figure>

<figure>
    <img src='/assets/images/tesla/IMG_8678.jpg' alt='missing' />
    <figcaption>Posveta pesniku.</figcaption>
</figure>

<br>

Uzimajući u obzir sve rečeno, par saveta ako biste svakako posetili muzej:

1. Ne idite u vreme turističke sezone.
2. Ne idite bez svoje (ili nečije) dece, počastite ih ovim druženjem, oduševiće se svetlima.
3. Ne idite.

<br>



Pišite Verici Stanišić na [verica.vujicic@yahoo.com](mailto:verica.vujicic@yahoo.com) 🥥