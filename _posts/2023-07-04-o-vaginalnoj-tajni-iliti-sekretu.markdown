---
layout: post
title:  "O vaginalnoj tajni iliti sekretu"
date:   2023-07-04 7:17:51 +0100
author: "Verica Stanisic"
categories: ["Health"]
thumbnail: "/assets/images/gineko2/deon-black-aVKgw21_3tY-unsplash.jpg"
hero: 
hero-credit: 
excerpt: "Kako tumačiti dobijene rezultate sekreta i kako održavati sistem zdravim"
---
<drop-cap>R</drop-cap>ezultat vaginalnog sekreta obično bude u vidu jedne oznake, mada se neretko dešava da sekret spada u više od jedne grupe (po onoj standardnoj klasifikaciji).

Vaginalni sekret je test prilikom kojeg se vaticom skuplja sekret sa zidova vagine i postavlja na mikroskopsko staklo a zatim gleda za definisanje prisutnih bakterija. Neretko je po izgledu sekreta moguće znati da nešto nije u redu. Sekret može da dobije boju i miris, slično kao kod sadržaja iz nosa kod respiratornih infekcija.

<figure>
    <img src='/assets/images/gineko2/amanda-lins-_fElrSBIjjQ-unsplash.jpg' alt='missing' />
    <figcaption>Photo by Amanda Lins / Unsplash</figcaption>
</figure>

Dakle, Papa test određuje ima li strukturne promene u ljudskoj ćeliji, a vaginalni sekret određuje imate li infekciju (stranu ćeliju tipa bakterija, virusa itd.). Postoji šest grupa vaginalnog sekreta:

**Grupa 1** označava normalne nalaze kod devojčica. Sekret je beličast i nema miris.

**Grupa 2** označava normalne nalaze u žena svih ostalih dobi. Sekret je beličast i nema miris. Treba napomenuti da sekret menja boju i konzistenciju tokom ciklusa, u samo tih mesec dana može pokazati nekoliko različitih karakteristika (tokom ovulacije recimo poprima sedefasto belu boju, pred početak ciklusa bude tamniji...).

<div class="aside-quote"><q>
    Razlozi za ovakve infekcije su brojni, od pada imuniteta zbog infekcija u drugim sistemima, preko korišćenja antibiotika, do toga da su bakterije iz creva završile na pogrešnom mestu
</q></div>

**Grupa 3** označava da u sekretu postoje bakterije koje ne bi trebalo da su tu, to su najčešće neke koke (Stafilokoke, Streptokoke, Enterokoke..) ili Escherichia coli inače nastanjena u urinarnim putevima. Čest gost u ovakvoj sredini je i gljivica iz roda Kandida. Da ne bude zabune, sve ove bakterije i gljivice se normalno nalaze u telu u određenim koncentracijama. Kada se prenamnože, postaju problem. Ovo je klasična infekcija koju karakteriše žućkasto-zelen sekret neprijatnog mirisa. Razlozi za ovakve infekcije su brojni, od pada imuniteta zbog infekcija u drugim sistemima, preko korišćenja antibiotika, do toga da su bakterije iz creva završile na pogrešnom mestu. Ove bakterije su karakteristične za crevnu floru i žene bi trebalo da vode higijenu tako da svaki pokret brisanja nakon uriniranja bude od napred ka pozadi, a ne obrnuto. S druge strane, antibiotici koje koristimo za bilo koju infekciju su sami po sebi lekovi koji ubijaju bakterije. Međutim, zamislite kolika je selektivnost potrebna jednom antibiotiku da uklanja samo loše bakterije. Takva selektivnost naravno ne može da postoji i antibiotici će ubijati i dobre, nama preko potrebne, bakterije iz crevnog i urogenitalnog sistema. Time remete ravnotežu i loše bakterije nose pobedu i preovlađuju. Zato je neophodno da, prilikom ispijanja antibiotika, obavezno bude ubačen i probiotik u cilju zaštite sojeva dobrih bakterija (postoje i crevni i vaginalni probiotici).

<figure>
    <img src='/assets/images/gineko2/michael-schiffer-13UugSL9q7A-unsplash.jpg' alt='missing' />
    <figcaption>Photo by Michael Schiffer / Unsplash</figcaption>
</figure>

**Grupa 4** označava gonoreično oboljenje. Ovo je bolest koja se prenosi seksualnim putem i jako je važno da se oba partnera leče. Kod muškaraca se karakteriše peckanjem pri mokrenju, bolovima, mutnom mokraćom i tzv. gonoreičnim iscedkom. Kod žena su simptomi manje izraženi, a i ovi koji se pojave podsećaju na infekciju bešike, prvenstveno se misli na peckanje pri mokrenju. Zato je važno obratiti pažnju na znake i simptome. Pored toga mogu se javiti i gust sekret i otečena sluznica osetljiva na dodir zbog čega odnosi (a i ginekološki pregledi) mogu biti bolni, obratite pažnju i na to.

<div class="aside-quote"><q>
    kolika je selektivnost potrebna jednom antibiotiku da uklanja samo loše bakterije
</q></div>

**Grupa 5** označava prisustvo bakterije Trichomonas vaginalis. Infekcija se, i u ovom slučaju, karakteriše svrabom, žuto-zelenkastim sekretom neprijatnog mirisa i bolovima tokom odnosa. Bakterija naročito progredira u uslovima nakon menstrualnog ciklusa pa su i simptomi pojačani u ovom periodu. Kod muškaraca se javljaju neprijatnosti tokom mokrenja, i kao u prethodnom slučaju, i ovde je neophodno da se oba partnera leče. Nelečena infekcija će zahvatiti i genitalne organe. Genitalije prirodno nemaju miris, te ako se nešto oseća, znači da nešto nije u redu.

**Grupa 6** označava infekciju gljivicom iz roda Candida albicans, bolest se odlikuje svrabom, belim slojem gljivice na sluznici i pojačanim sekretom. Candida je klasična gljivica što znači da obožava slatkiše i cveta u prisustvu šećera. Takođe joj pogoduju vlažni i topli krajevi.

Kao što se da videti, većina infekcija nosi sa sobom bolove prilikom odnosa. O ovome je čak bilo reči i u [prethodnom članku](https://limeandcoconut.site/health/2023/06/26/zlatne-dijagnosticke-metode.html) kada se pomenula ranica na grliću materice kao česta pojava. Dakle, u tom slučaju smo čak imali neinfektivni uzrok za isti simptom. Zato kada pomenete takav simptom ginekologu, on bi trebalo da vas uključi u gomilu analiza, u potrazi za opasnim infektivnim uzročnikom ili nečim gorim, što bi bilo zapravo odlično jer situacija i jeste za brzo reagovanje. 

Sama infekcija nije problem - postoje lekovi i delotvorni su. Problem nastaje ako je infekcija tu duže vreme i ako se popela do genitalnih organa ili urinarnog sistema, te bubrega. Čak i da infektivni uzročnik nema afinitet ka bubregu, on može toliko oštetiti susednu floru da se pojavi super-infekcija nekom drugom bakterijom, koja ima afinitet ka bubrezima. Bubrezi su ključna karika u održavanju kardio-vaskularnog sistema funkcionalnim, a ovo je tek jedan od primera katastrofe koja može da nastane usled nelečenja ginekološke (a i bilo koje druge) infekcije.

<figure>
    <img src='/assets/images/gineko2/william-mathews-walele-o002vf4XQcI-unsplash.jpg' alt='missing' />
    <figcaption>Photo by William Mathews / Unsplash</figcaption>
</figure>

## Opšti saveti tokom terapije 

Ukoliko su propisane vaginalete, kreme ili masti, potrebno ih je primeniti nakon menstrualnog ciklusa (nikad ništa ne aplikovati u toku ciklusa). Medikament je potrebno aplikovati što je dublje moguće, najčešće uveče pred spavanje (uvek pratiti uputstva lekara za primenu leka) nakon poslednjeg mokrenja i neposredno pre odlaska u krevet (svi ti medikamenti se brzo tope na temperaturi tela), uz korišćenje dnevnih uložaka tokom terapije. U nekim situacijama biće propisani i lekovi koji se primenjuju oralno (tipa antibiotika, i u tom slučaju je obavezno uzimati i neki probiotik - posavetujte se sa ginekologom vezano za ovo).

<div class="aside-quote"><q>
    Problem nastaje ako je infekcija tu duže vreme i ako se popela do genitalnih organa ili urinarnog sistema i bubrega
</q></div>

Neki preparati se brže tope, neki sporije. Većina vaginaleta su napravljene tehnološki kvalitetno i uz svaku od njih (koje su na tržištu, u apotekama) dolazi uputstvo za upotrebu sa skicama. S druge strane, vaginalete koje lekari poručuju od apoteka da se naprave posebno za potrebe pacijenta (ukoliko tih nekih kombinacija supstanci nema na tržištu), mogu biti takve da se nepravilno raspadaju u dodiru sa sluznicom, ili čak lepe za sluznicu. U svakom slučaju, nema razloga za paniku i uvek možete okrenuti ginekologa i izložiti svoj problem, sve je lako rešivo.

## Kako održavati sistem zdravim:

Poznavanjem ginekoloških bakterija, virusa i gljivica, može se i pretpostaviti kako se može sprečiti njihovo pojavljivanje pa čak i suzbijanje razmnožavanja ako su već tu. U skladu sa tim bi trebalo i misliti o borbi protiv infekcija:

* Izbegavati sedenje u mokrom kupaćem, izbegavati tesnu garderobu, presvlačiti se odmah nakon treninga, izbegavati sintetičku garderobu.
* Klasični gelovi za tuširanje su jaka sredstva koja remete pH vrednost kože i sluzokože i samim tim ubijaju i dobre bakterije. Ukoliko vas za željeni preparat za intimnu negu brine skupoća, znajte da je dovoljno koristiti ove preparate samo za pranje određenih regija te tako mogu dugo potrajati.
* Ukoliko ste upravo završili lečenje gljivične infekcije, poželjno je spavati bez donjeg veša, barem neko vreme, dok se sluznica potpuno ne osuši i ponovo uspostavi željena flora dobrih bakterija.
* Smanjiti šećer tokom infekcije kandidom, trudite se da se hranite zdravo tokom perioda terapije (a i duže od toga).

## Flo App

Ukoliko želite da pratite svoje simptome, važne datume ciklusa, promene raspoloženja, ili da jednostavno imate uvid u to kad biste mogli na more a kad ne, Flo aplikacija nudi sve to uz savete kako da prevaziđete simptome i članke na različite teme, a sve vezano za ginekologiju. Osnovni Flo paket u kojem je dostupno sve pomenuto je besplatan, mada naravno, imaju i premium paket koji ima još veći izbor informacija (među njima i lično praćenje trudnoće na primer). 

## Zaključak

Mnoge bakterije i virusi su uzročnici steriliteta kod muškaraca i žena (za ovo imamo konkretne dokaze), i mada se kod državnih ginekologa čeka na red (što je smrtonosno u nekim slučajevima), a kod privatnih to sve košta (standardni ginekološki paketi su u proseku 50€, što bi bilo nekih 100€ godišnje ako računamo redovan pregled na šest meseci, dok za testiranje na neke konrektne infekcije ta cifra može biti umnogostručena), ostaje pitanje: 

<br>
 
koliko vredi vaša plodnost?

<br>

Pišite Verici Stanišić na [verica.vujicic@yahoo.com](mailto:verica.vujicic@yahoo.com) 🥥