---
layout: post
title:  "Kako napraviti mikro-dvorište bez para (FOTO)"
date:   2023-05-29 7:17:51 +0100
author: "Verica Stanisic"
categories: ["DIY"]
thumbnail: "/assets/images/terasa/naslovna.JPG"
hero: 
hero-credit: 
excerpt: "Nekoliko ideja za improvizovano opremanje spoljašnjeg prostora malih dimenzija, što bi Ameri rekli, prijateljsko za džep 💸"
---
<drop-cap>B</drop-cap>ilo da imate terasu, prilaz, ili samo prolaz ka kućici, uvek je moguće napraviti od tih nekoliko kvadrata nešto interesantno. Lepo vreme je tek pred nama i ako planirate da provodite vreme napolju, evo par ideja kako da napravite sebi lepši prostor za život.

Mogućnosti za aranžiranje prostora su naravno neograničene. Mi smo na raspolaganju imali prostor veličine oko 8 m². Nalazi se između dve kuće, izbetoniran je i ima deo napravljen od drvenih gredica koji praktično spaja dve kuće, ukras karakterističan za vojvođanske krajeve. 

<figure>
    <img src='/assets/images/terasa/pre.jpg' alt='missing' />
    <figcaption>Photo by Verica Stanišić / Lime & Coconut</figcaption>
</figure>

Najpre su stavljene biljke. Dve velike saksije stavljene su uz jedan zid, i treća (puzavica) u dubini prostora uz zid koji ograđuje dvorište. Puzavica je, na žalost, ubrzo nakon presađivanja preminula, pa smo je ubrzo sklonili. Puzavice su uvek odlična ideja za dekorisanje prostora, pogotovo spoljašnjeg.

<figure>
    <img src='/assets/images/terasa/biljke.JPG' alt='missing' />
    <figcaption>Photo by Verica Stanišić / Lime & Coconut</figcaption>
</figure>

Uz zid od druge kuće postavljeni su improvizovani stočić napravljen od naslaganih dasaka, i stolice.

Za ambijentalnu atmosferu, uzeli smo dve tegle sa peskom i stavili po sveću u svaku od njih. Za gredice koje spajaju dve kuće, zakačene su, pomoću kanapa, male flaše od tamnog stakla kao vaze za cveće.

<figure>
    <img src='/assets/images/terasa/ruze.JPG' alt='missing' />
    <figcaption>Photo by Verica Stanišić / Lime & Coconut</figcaption>
</figure>

Tegle su inicijalno bile obavijene kanapom i, namesto staklenih flaša, bile zakačene za vojvođanski ornamet tako da su, kada se svećice upale, izgledale kao viseće lampe. Bilo je još potrebno nabaviti sredstvo kojim bi se namazao kanap tako da ne može doći do toga da se kanap zapali, ali pošto bi to iziskivalo određeno ulaganje, odlučili smo se za ovu drugu varijantu koja će u potpunosti odgovarati tematici.

Za dodatnu dekoraciju, možete uzeti bilo koju dasku ili ploču, i zalepiti slike, stikere, u raznim položajima, a zatim izlepiti preko lepljivom trakom kako bi zaštitili papir od kiše i vlage. U ovom slučaju, isečene su Moneove slike sa kalendara za prošle mesece.

<figure>
    <img src='/assets/images/terasa/sve.JPG' alt='missing' />
    <figcaption>Photo by Verica Stanišić / Lime & Coconut</figcaption>
</figure>

U dubini prostora rearanžirane su daske, grede i grane koje su se tu zatekle. Drvene oblikovane grane moguće je naći u bilo kojem obližnjem šumskom okruženju, a naročito su lepo oblikovana i obrađena drva koja su bila izložena rečnim uslovima i uticaju vode generalno.

<figure>
    <img src='/assets/images/terasa/posle.JPG' alt='missing' />
    <figcaption>Photo by Verica Stanišić / Lime & Coconut</figcaption>
</figure>

<br>

Na sve to, dodati čašu dobrog vina i letnje uživanje u hladovini može da počne. 

<br>

Pišite Verici Stanišić na [verica.vujicic@yahoo.com](mailto:verica.vujicic@yahoo.com) 🥥